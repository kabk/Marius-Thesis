<!DOCTYPE html>
<html lang="en">

<head>
  <script src="js/modernizr.custom.js"></script>
  <script src="js/jquery.min.js"></script><style type="text/css"></style>

  <script>
  $(function() {
    $('a[href*=#]:not([href=#])').click(function() {
      if (location.pathname.replace(/^\//,'') == this.pathname.replace(/^\//,'') && location.hostname == this.hostname) {
        var target = $(this.hash);
        target = target.length ? target : $('[name=' + this.hash.slice(1) +']');
        if (target.length) {
          $('html,body').animate({
            scrollTop: target.offset().top
          }, 1000);
          return false;
        }
      }
    });
  });
  </script>

<div id="left"></div>
<div id="right"></div>
<div id="top"></div>
<div id="bottom"></div>

<title>Scriptie Marius Gottlieb</title>
<meta charset="utf-8">
<meta name="viewport" content="width=device-width, initial-scale=1">
<link rel="stylesheet" href="css/style.css" type="text/css" media="screen" title="no title" charset="utf-8"/>





</head>
<ol><a href="#zero"><header>
 OH, THE TIGER <br>WILL LOVE YOU <br> <div style= "font-weight:normal">Marius Gottlieb <br>GOvt.4B</div>
</header></a></ol>

<body>
<div id="fixed">
  <div id="content" a name="content">
    <ol><a href="#one">Introductie</a></ol>
    <ol><a href="#two">Hoofdstuk 1: Hoe eten de mens maakte en de mens eten leerde</a></ol>
    <ol><a href="#three">Hoofdstuk 2 </a></ol>
    <ol><a href="#four">Hoofdstuk 3: Eten in de kunst en de kunst in eten</a></ol>
  	<ol><a href="#six">Hoofdstuk 4: Waarom eten kunst is</a></ol>
    <ol><a href="#five">Conclusie</a></ol>
    <ol><a href="#eight">Abstract</a></ol>
    <ol><a href="#nine">Bronnen</a></ol>
    <ol><a href="#ten">(Beelden)</a></ol>
  </div>
</div>

 <div style="padding-bottom:300px;"><a name='zero' />
 	<h1 style="padding-top:200px;"><p id="h2">"OH, THE TIGER WILL LOVE YOU,</p>
 									<p id="h2">there is no love more sincere than the love for food"</p>
 									<p style="font-size:15pt;font-style:italic">-George Bernard Shaw</p>
 	 </h1>
 	</div>

    <div style="padding-bottom:100px;"><a name='one' />
      <h1>Introductie</h1>
     <div style="padding-left:200px;"><p>Als er één land is op de wereld waar weinig aandacht is voor de beleving van eten dan is Nederland dat wel. ‘Wat de boer niet kent dat eet hij niet’ en ‘Doe nou maar normaal dan doe je al gek genoeg’ typeren onze relatie tot eten. Eten is brandstof, je moet het doen anders ga je dood. Slechts de noodzaak van eten is onze reden om het te consumeren.</p><p>Die opvatting is niet gedreven door xenofobie maar door efficiëntie. Bij Nederlanders liggen de prioriteiten ergens anders dan bij eten. We eten slechts zodat we ons kunnen focussen op de dingen die we wel belangrijk vinden. Zo is dat door de eeuwen heen althans gegaan. In het begin van de mensheid was eten een doel. De hele dag stond bij onze prehistorische voorouders in het teken van het vinden van voedsel. Maar de ontwikkeling van de mens zorgde er voor dat eten minder een doel werd en steeds meer een middel. Dat Nederlanders in de 16e en 17e Eeuw als eersten de wereld over voeren op zoek naar specerijen was niet alleen omdat we kaneel en nootmuskaat nou zo ontzettend voedzaam vonden, maar meer omdat we merkten dat er een enorme vraag naar was door buitenlandse immigranten. Specerijen werden door de Nederlanders gebruikt als middel om te laten zien hoe rijk ze waren meer dan dat ze nou zo lekker werden gevonden.</p><p>Misschien is het ver gegrepen maar dat we toen in staat waren verder te kijken, te innoveren, te ontwikkelen en zo’n grote invloed uit te oefenen op de wereld is heel misschien wel een product van die efficiëntie. Waar andere landen eten soms wel als doel zagen en daardoor naar binnen gekeerd waren, gefocust op hun dagelijks doel, keken de Nederlanders wellicht verder en werden ze zo voorloper in de 17e Eeuw van een steeds mondialer wordende wereld. Begrijp me niet verkeerd, ik wil hier niet mee zeggen dat landen waar ze wel een grote eetcultuur hebben bij voorbaat arm zijn. Bovenstaande is ook nooit bewezen maar helemaal ondenkbaar is het ook niet. </p><p>In de geschiedenis van de mens heeft eten steeds een grote plaats ingenomen. Te beginnen bij het feit dat het een van de weinige dingen is die we dagelijks moeten doen. Maar de culturele betekenis van eten is misschien nog wel groter voor de mens dan de biologische. Denk aan de enorme banketten in de Middeleeuwen, de religieuze betekenissen, de obsessie van Italianen met hun streekgebonden gerechten, spijswetten, specerijen in de Gouden Eeuw, offers, nationale gerechten, de technische perfectie van de Franse keuken en haar invloed op de wereld, betekenissen van etenswaar is 17e Eeuwse vanitas stillevens en ga zo maar door. </p><p>Tegenwoordig is eten overal. In de Westerse wereld leven we in een tijd van overvloed. Eten is alomtegenwoordig, loop de straat op en overal zie je reclames voor eten, restaurants, cafés, snackbars, affiches met eten erop, winkels, supermarkten en  etende mensen. Ook in een ongekende diversiteit; Indiaas, Turks, Italiaans, Frans, Amerikaans, Ethiopisch, Japans, Chinees, Nederlands, chique, hip, goedkoop, gezond, mooi, lelijk, nieuw, all-you-can-eat, exotisch, oud en ga zo maar door. Er zijn hypes (superfoods, vergeten groenten, cupcakes) diëten (glutenvrij, Sonja Bakker, koolhydraat arm, Montignac, Atkins) en trends (moleculaire gastronomie, Peruaanse keuken, nouveau ruig, farm to table, lokaal geproduceerd). Eten raakt steeds verder af van haar oorspronkelijke doel; voeding. Eten lijkt tegenwoordig in de Westerse wereld een lifestyle geworden, waar eten voor staat is belangrijker geworden dan haar noodzaak. Waarom zouden anders sommige mensen, in een wereld van overvloed, zo geobsedeerd zijn met het steeds minder eten op hun bord leggen.</p><p>Die verandering in de perceptie van eten, en hoe de oorspronkelijke noodzaak van eten los is komen te staan van de vorm, dwingt ons eten opnieuw te evalueren. Wat is de betekenis van eten als het geen nut meer dient? Als je slechts eet om te eten. Objectief bekeken gaat eten steeds meer op kunst lijken wanneer de noodzaak verdwijnt en slechts het prikkelen van de zintuigen overblijft. De vraag of eten kunst is staat centraal in mijn herevaluatie van eten. Wanneer je niet alleen maar eet om gevoed te worden, veranderd eten van een ambacht en noodzaak naar iets hogers. Kun je een esthetische reacties hebben van eten, en kun je het dus als kunst zien? Wat valt er mee te zeggen?</p> <p>Ook ik eet vaak door ondanks dat ik vol zit omdat ik het zo lekker vind. Waarom doe ik dat? Maakt die puur empirische reden het voedsel op dat moment tot kunst? Mijn passie voor eten (zowel het werkwoord als het zelfstandig naamwoord) is enorm, ik kijk obsessief naar alles wat met eten te maken heeft, lees kookboeken, kook veel, spendeer bijna al mijn geld aan uit eten gaan en het kopen van goede producten. Hoe ik meer ik mij met eten bezig hou hoe meer ik mij afvraag waarom bepaald eten niet in musea hangt, en waarom chefs als Paul Bocuse, Heston Blumenthal en Ferran Adrià niet in een adem worden genoemd met Picasso of Warhol. Met de groei van mijn begrip van eten groeit ook mijn verbazing dat eten niet als moderne kunst wordt gezien.</p><p>In deze scriptie onderzoek ik hoe smaak wordt ervaren, de geschiedenis van eten en welke historische voorbeelden van eten als kunst er zijn, de esthetiek van eten en wanneer iets kunst is. Kunst valt natuurlijk bijna niet te definiëren maar door te kijken naar wanneer eten als kunst kwalificeert zal het begrip kunst worden afgebakend, om zo te worden gedefinieerd. Aan het eind zal ik proberen te verklaren waarom eten momenteel geen kunst is en waarom dat wel zou moeten. Wat zouden de voordelen daarvan zijn; subsidie op eten? Een eet-museum? Wordt een restaurant een museum en een museum een restaurant?Dit alles met het doel eten opnieuw te evalueren en het weer waarde te geven in een tijd van doelloos consumentisme.</p></div>
    </div>

<div style="padding-bottom:100px;"><a name='two' />
<h1>Hoofdstuk 1:<br> Hoe eten de mens maakte en de mens eten leerde</h1>
 <div style="padding-left:200px;"><p style="font-style:italic">“Sinds het begin der tijden heeft het menselijk ras de wereld verkend op zoek naar eten. Honger is steeds de kracht achter de voorwaartse mars van het menselijk ras. Honger is nog steeds de energiebron van de mensheid, goed of slecht, de reden van haar vooruitgang, de oorsprong van haar conflicten, de rechtvaardiging van haar geweten en de valuta voor haar werk.Wereldrijken hebben oorlogen gevoerd om eten, beschavingen zijn er omheen gebouwd, misdaden begaan, wetten gemaakt en kennis uitgewisseld.De rest is slechts literatuur.”</p><p style="font-weight:bold;font-size:12px">(Vrij vertaald naar de 19e Eeuwse Russische schrijver en dichter Ivan Toergenjev.)</p><p>Zo’n 60 miljoen jaar geleden begon een klein wezentje in een boom zijn eten te eten met behulp van zijn voorste klauwtjes. Dat klinkt niet heel boeiend maar het had een enorme betekenis voor de ontwikkeling van het diertje. Door het gebruik van zijn klauwtjes kon het beter zijn eten selecteren en daarin onderscheidde het zich van de andere dieren die nog steeds met hun snuit door hun eten ploegden. Het diertje was in staat zijn eten voortaan zorgvuldiger te selecteren waardoor het efficiënter met zijn energie kon omgaan. Het diertje verruilde ook de nacht voor de dag om beter naar eten te kunnen speuren.</p> <p>Door de tussenkomst van zijn gecontroleerde motoriek werd het zich bewust van de sensaties die bij het eten van voedsel kwamen kijken. Niet langer was eten voor het diertje puur visceraal, maar het werd zich ineens bewust van de sensaties van eten; de prikkel van honger, de spanning van eten verzamelen en de bevrediging van zijn trek. Het diertje leerde efficiënter eten, beter voedsel herkennen en onthouden waardoor het zich steeds verder en sneller ontwikkelde. Die ontwikkeling was als een opwaartse spiraal, hoe beter het diertje leerde eten hoe sneller het groeide, hoe groter zijn hersencapaciteit werd en hoe beter het eten tot zich leerde nemen, waardoor het zich weer beter kon ontwikkelen. Zijn ogen kwamen aan de voorkant van zijn kop te zitten, het ging rechtop lopen en zijn hersens bleven groeien. </p><p>Eten werd iets intellectueels, door zijn beter ontwikkelde geheugen kon het dier uit meer etenswaar kiezen, waarmee het ook een voorkeur voor bepaalde producten ontwikkelde. Het diertje begon genot te ervaren bij het eten van die producten. Dat genot werd eveneens onthouden en het dier wilde het keer op keer ervaren. Die niet te vergeten sensatie stimuleerde nieuwsgierigheid en moed, waardoor het meer kon experimenteren en verder durfde te kijken dan tevoren. De fysieke ontwikkeling van het dier zorgde voor de totstandkoming van zijn eigen intelligentie die telkens werd gevoed door weer nieuwe informatie. </p><p>Het eerste woord dat het dier leerde gebruiken kennen we vandaag de dag nog steeds en wordt door elk volk, en in elke taal nog altijd gebruikt. Het is niet verwonderlijk dat dit woord dan ook alles te maken heeft met het tot zich nemen van eten. Het is het geluid dat je maakt als je tevreden je honger hebt gestild en je je lippen op elkaar smakt terwijl je een zucht slaakt. Het woord ‘mem’ of ‘mam’ impliceert niet alleen slikken, eten of drinken maar staat voor veel meer, zoals ‘leven’,’goed’,’moederborst’ en natuurlijk ‘moeder’ of ‘mama’.</p><p>Het dier stopte niet met het eten van planten maar trok de wereld in, vermenigvuldigde en ontwikkelde zich in de achtervolging van vlees. Vlees bevat veel dierlijke eiwitten met veel calorieën die noodzakelijk zijn voor overleven. Planten bevatten daar veel minder van en vlees zorgde voor een nog grotere boost in de ontwikkeling van het eens zo kleine diertje. Die boost was niet alleen te danken aan de hoge voedingswaarde van vlees maar ook aan de inventiviteit die nodig was om op dieren te jagen. Om een dier  te vangen was nog meer hersenvermogen nodig zodat wapens, werktuigen en strategieën konden worden gemaakt en gemeenschappen beter konden worden georganiseerd. </p><p>Dat kleine diertje dat 60 miljoen jaar geleden zijn evolutie begon door het gebruik van zijn voorste pootjes werd uiteindelijk zo’n 1,9 miljoen jaar geleden de Homo erectus en vervolgens de Homo sapiens. De volgende stap in zijn ontwikkeling was dat de Homo sapiens vuur leerde gebruiken en beheersen. Daardoor kon hij het vlees dat hij ving garen, wat het makkelijker verteerbaar maakte dan rauw vlees. Dat kwam goed uit want door zijn intellectuele ontwikkeling was zijn spijsverteringssysteem aangepast. Zijn kaak was eveneens kleiner en minder sterk geworden door de groei van zijn hersens. Door de garing van het vlees werd het ook makkelijker eten op te slaan en de voorraad te controleren.</p><p style="font-style:italic;font-size:12px;padding-left:250px;padding-right:250px">"Monkeys don't enjoy or appreciate flavours. <br>Experts have told us that human beings are the only beings <br>that can appreciate food at this higher level and the only living beings that cook.<br>-Ferran Adria</p>

<p>Door de organisatie van eten en de sociale structuren die het voortbracht ontstonden de eerste vormen van beschaving. De eerste mensen hoefden niet meer rond te reizen maar konden hun eigen gewassen verbouwen op een vaste plek. Die omwenteling wordt ook wel de Neolithische revolutie genoemd en vond zo’n 10.000 jaar geleden plaats toen de eerste mensen dieren en planten gingen domesticeren. Daar ontstonden dorpen omheen, er werd samen gewerkt en informatie uitgewisseld. Niet langer stond alles in het teken van eten verzamelen maar er was tijd over voor kleine vormen van artistieke expressie en sociale rituelen. Die georganiseerde beschavingen zorgden voor de totstandkoming van kookkunst, ofwel de bereiding van voedsel waarbij de nadruk op smaak ligt. Eten werd bewust bereid op een, voor een bepaalde sociale of etnische groep, traditionele manier. Die tradities ontstonden door lokale factoren als het klimaat, de grond, fauna, flora en door religieuze ideeën over hygiëne bij de bereiding van eten. Er wordt ook wel gezegd dat beschaving ontstaat wanneer iets wat nooit is gemist opeens een noodzaak wordt. Vanaf dit moment werd eten ook een sterke sociale factor, soms zelfs een sociale identiteit. De beschavingen werden steeds geraffineerder en complexer en verspreidden zich zo’n 40.000 jaar geleden vanuit Afrika over de hele wereld. De beschavingen hadden steeds meer commerciële en culturele uitwisselingen, waardoor het dieet van de mensen steeds gevarieerder werd. De grote verscheidenheid in diëten tussen verschillende beschavingen zorgde voor afwijkende spijsverteringssystemen. Producten die de ene groep at kon een andere groep ernstig ziek maken en andersom. De latere verkenning, kolonisatie, cultivering en onderdrukking van de ene helft van de wereld op de andere helft zorgde pas voor een globale nutritionele standaardisatie. </p></p></p>
</div>
</div>

<div style="padding-bottom:100px;"><a name='three' />
<h1 style= "color:white">Hoofdstuk 2:<br> Eten als lifestyle</h1>
<div style="padding-left:200px;">
<p style= "color:white">Dit hoofdstuk zal er over gaan hoe eten tegenwoordig gezien wordt. Hoe eten haar noodzaak verloren heeft en niet meer wordt geconsumeerd voor haar noodzaak maar vanwege allerlei andere redenen. Mensen eten om ergens bij te horen, voor sociale status, om zichzelf beter te voelen noem het maar op. Eten is tegenwoordig overal, eten is hip, iedereen maakt zijn eigen producten, brouwt zijn eigen bier, bakt zijn brood, groeit een tuin. Maar waarom? Om zichzelf te voeden? De redenen om die dingen te ondernemen zijn er niet vanwege voeding. Elke andere reden maakt eten tot een lifestyle. </p>
</div>
</div>

<div style="padding-bottom:100px;"><a name='four'/>
<h1>Hoofdstuk 3:<br> Eten in de kunst en de kunst in eten</h1>
<div style="padding-left:200px;">
<p>Het belang van eten is voor de mens dus van grote waarde. Niet alleen als brandstof maar ook als ritueel en door haar cultureel belang. Desondanks is er weinig eten in de kunst te zien. Wel als onderwerp zoals in 17e Eeuwse stillevens, maar als middel of medium is het niet veel gebruikt. Het is vreemd dat een medium met zo’n culturele waarde en met zulke zintuiglijke mogelijkheden, zo ondervertegenwoordigd is in de kunst, en zeker in de moderne kunst. Desalniettemin zijn er wel degelijk goede voorbeelden van eten in de moderne kunst, waarvan ik er hier enkele zal geven. Het is noodzakelijk voorbeelden te geven van kunstenaars die met eten hebben gewerkt opdat een context gecreëerd kan worden om zo eten opnieuw te kunnen evalueren.</p><p style= "text-decoration:underline;color:white">Jennifer Rubell</p><p>Jennifer Rubell is een in 1970 geboren Amerikaanse kunstenaar die werkt en woont in New York. Rubell maakt interactieve kunstwerken die een kruising zijn van performance kunst, installatie, sculptuur en happening. Haar kunstwerken bevatten veel materialen, waaronder eten, zodat museum bezoekers gedwongen worden traditionele grenzen tussen bezoeker en museum te overschrijden, en zintuigen te gebruiken die normaal niet geprikkeld worden in een museum. Dat doet haar werk ‘Creation’ uit 2009 ook. Het kunstwerk beslaat drie verdiepingen en verbeeldt de eerste hoofdstukken van Genesis uit de Bijbel. Het kunstwerk bevat: 3600 glazen met ijsblokjes, een ton geroosterde pinda’s, een lift met wijn en drank, een ton barbecue vlees waar vanaf het plafond honing op druipt, vijf tafels voor 100 mensen, drie omgevallen appelbomen met de appels er nog aan, 3m3 poedersuiker met koekjes erin en zeven chocolade konijnen om stuk te slaan. Het werk is volgens Rubell een commentaar op “ambacht, het origineel, het unieke en het toegeëigende”.  Maar ook een onderzoek hoe je kunstgeschiedenis kan benaderen door middel van een maaltijd, en zo bezoekers met elkaar en met de objecten kan verbinden. Ze zet zo haar vraagtekens bij de grens van kunst en alles wat er is om kunst te ondersteunen. <br>Het is een goed voorbeeld van hoe eten gebruikt kan worden in de kunst. Het laat je andere zintuigen gebruiken dan je gewend bent in een museum. Eten is hier niet alleen het onderwerp maar ook de vorm. Door de enorme schaal van het eten wordt het een wel meer sculptuur in plaats van eten, maar het blijft toch eetbaar.</p><p style= "text-decoration:underline;color:white">Rirkrit Tiravanija</p><p>Het werk van de Thaise Rirkrit Tiravanija (1961) wordt getypeerd door socialiseren. De bezoekers van zijn exposities worden gestimuleerd dingen met elkaar te delen, lezen, muziek uitwisselen en spelen maar ook koken en eten. In 1992 hield Tiravanija de expo ‘Untitled(Free)’ in het MoMA. De expositieruimte werd omgetoverd tot keuken en bezoekers kregen gratis rijst met curry. De bezoekers ervoeren daardoor hedendaagse kunst op een heel nieuwe manier. De afstand tussen kunstenaar en toeschouwer werd kleiner doordat de gasten het kunstwerk werden door het te eten, en met vreemde mensen kennis te maken. <br>Hier is niet het gerecht belangrijk, het had immers ook iets anders dan curry kunnen zijn, maar de verbindende factor die eten heeft. De eenvoud en eerlijkheid van eten en haar mogelijkheid tot het samenbrengen van mensen wordt door Tiravanija heel simpel en doeltreffend gevisualiseerd.</p><p style= "text-decoration:underline;color:white">Gordon Matta-Clark</p> <p>De Amerikaanse Gordon Matta-Clark, geboren in 1943 was heel veel dingen maar vooral bekend van zijn precieze sloopwerk van oude gebouwen. In 1971 opende hij samen met enkele anderen het restaurant FOOD in New York. Het restaurant werd gerund door enkel kunstenaars en serveerde exotisch en experimenteel eten vanuit haar open keuken. Het restaurant was een van de belangrijkste ontmoetingsplekken van de toenmalige New Yorkse kunstwereld. Het vierde koken, eten en kunst en maakte van elk gerecht en elke maaltijd een performance. “De hele gebeurtenis was als een live kunstwerk” aldus Matta Clark.<br>Het concept restaurant werd door Matta Clark en de zijne op de kop gezet. Het conventionele beeld van een restaurant werd opgeschut. FOOD gaf aanzet tot een nieuw idee over hoe restaurants en eetbelevingen moeten zijn. De grens tussen eten en kunst werd zo vervaagd.</p><p style= "text-decoration:underline;color:white">Ben Kinmont</p> <p>Ben Kinmont komt uit Amerika en is geboren in 1963. Als kunstenaar vind hij dat de scheiding tussen kunst en toeschouwer weg moet worden genomen en de toeschouwers benaderd moeten worden buiten het geïnstitutionaliseerde frame van een museum. Zo doet ook de ‘expositie’ ‘An Exhibition in your mouth’ uit 2002 dat. Het is een tien gangen diner van bestaande gerechten waar elk gerecht gebaseerd is  op een kunstenaar of stroming. Enkele gerechten zijn: een steak tartare van Marcel Duchamp, toffee dennenappels van Salvador Dali en een kaasplankje gebaseerd op Sol Lewitt’s ‘Forms derived from a cube.’ <br>Het kunstwerk of expositie stelt het gerecht als kunstwerk centraal. Ook speelt het met de vraag van auteurschap. Wanneer je een recept kookt, wie is er dan de kunstenaar, degene die het recept bedacht heeft of de uitvoerder? Maar daarover later meer.</p><p style= "text-decoration:underline;color:white">Marije Vogelzang</p><p>De Nederlandse Marije Vogelzang vind dat je eten (het zelfstandig naamwoord) niet moet ontwerpen, dat is namelijk door de natuur al perfect gedaan. Maar wat je wel kan ontwerpen is de manier waarop we eten eten. Ze ziet zichzelf dan ook als ‘eating designer’. Haar projecten houden zich bezig met hoe we eten ervaren en tot ons nemen. Dat is precies wat haar project ‘Sharing Dinner’ uit 2005 ook deed. Vogelzang was gevraagd door Droog Design om een kerstdiner te maken. Kerst is bij uitstek een tijd om samen te eten en dus ontwierp Vogelzang een ‘intervention’. Waar een tafelkleed normaal over de rand valt hees zij het in de lucht en maakte openingen erin om je hoofd door heen te steken. Zo werd een afgesloten ruimte gecreëerd waar alleen het hoofd van de tafelgasten in kon. Door het elimineren van het lijf en kleiding werden gasten automatisch verbonden. Één iemand kreeg een bord met twee schijven meloen en degene ernaast met twee plakken ham, niet alleen de setting maar ook het eten nodigde zo de deelnemer uit eten te delen met alle onbekenden aan de tafel. <br>Marije Vogelzang laat zo op een hele simpele manier zien dat de beleving van eten van zoveel verschillende factoren afhangt. Niet alleen van smaak maar ook van omgeving, sfeer en gevoel.</p><p style= "text-decoration:underline;color:white">Bompas & Parr</p><p>Sam Bompas en Harry Parr hebben sinds 2007 een studio die zich bezig houdt met cross modale uitwisselingen tussen zintuigen en die de relatie tussen eten en architectuur onderzoekt. Alhoewel het tweetal vaak commercieel werkt maakt is het toch goed ze hier te benoemen omdat hun projecten, in tegenstelling tot bovenstaande kunstenaars, niet in musea te zien zijn. Hun werk is veelal locatie specifiek, wat de beleving van hun werk versterkt.<br> Hoewel ze nog niet heel lang bestaan hebben ze veel en grote projecten uitgevoerd. Van een klimmuur van chocolade, een vijver met jelly, een inhaleerbare wolk van gin tonic, koken met lava, enorme banketten rond verschillende thema’s, vuurwerk met smaak, een orgel met whiskey en glow-in-the-dark ijs. </p><p>Ondanks deze voorbeelden wordt eten over het algemeen toch niet als kunst gezien. Wanneer je iemand er naar vraagt zullen ze antwoorden dat ze het wel een kunst vinden, maar niemand weet vervolgens waarom het dan niet in een museum te zien is. De gegeven voorbeelden zijn ook allemaal mensen die eten vanuit kunst benaderen. Eten wordt in de hedendaagse kunst dan ook meer gebruikt om iets over kunst te zeggen en wordt het zo meer als een middel gebruikt dan als een doel. Zoals Ben Kinmont, Jennifer Rubell en Rikrit Tiravanija eten gebruiken om conventionele opvattingen over kunst op te rekken en toeschouwers kunst op een andere manier laten beleven en ze er meer in te betrekken. Het gerecht is daarbij niet het doel maar slechts een middel.<br>Maar ik heb geen voorbeelden gegeven van mensen die kunst vanuit eten benaderen en het gerecht wel als doel zien. Ofwel de chefs van echte restaurants. De werken van chefs als Heston Blumenthal, Ferran Adria, Grant Achatz, Alex Attala, David Chang, Massimo Bottura, Rene Redzepi, de Roca broers en Andoni Luiz Aduriz zal je niet snel als moderne kunst beschouwen. Terwijl het minstens zo creatief, misschien nog wel creatiever is dan de kunstenaars hierboven. Ze opereren allemaal op het gebied van avant garde haute cuisine. Sommige van deze chefs werken jaren aan één recept tot de balans van smaken, texturen, geuren, kleuren, geluiden, ervaring en beleving precies goed is. Het zijn gerechten als eetbare zwevende ballonen gevuld met gas van groene appel, desserts die voor je ogen op tafel worden gemaakt als een schilderij, ijssculpturen met soep erin die je pas kan eten als het ijs ver genoeg is gesmolten, visgerechten geserveerd met koptelefoons waar je de zee in hoort, thee die tegelijk koud en warm is, een kapotte citroentaart, mieren met ananas, water met olie en ga zo maar door. Het zijn niet alleen de vreemde combinaties, nooit eerder gebruikte ingrediënten of nieuwe kookstijlen, het is vooral de ongekende experimentatie drift en de wil om grenzen te verleggen. Er is zoveel ontdekt, vernieuw en uitgevonden op kookgebied. De creativiteit en kennis die er in wordt gestopt om gasten een ongekende smaakbeleving te geven is ongeëvenaard. Maar hoe komt het dan dat de gerechten van die chefs niet in een museum hangen?</p></p>
</div>
</div>


<div style="padding-bottom:100px;"><a name='six'/>
<h1>Hoofdstuk 4:<br> Waarom eten kunst is</h1>
<div style="padding-left:200px";><p>Ergens in de opvatting of eten kunst is zit een discrepantie. Alle mensen die ik er naar vraag vinden het wel een kunst maar geen kunst. In dit hoofdstuk zullen we kijken naar dat vraagstuk. Maar eerst gaan we kijken of eten als medium wel geschikt is om er kunst mee te maken. Daarmee bedoel ik niet of je met twee mandarijnen en een banaan een gezicht kan maken, maar welke specifieke eigenschappen van eten geschikt zouden zijn voor gebruik in de kunst. Het begrip kunst wordt gedefinieerd door te specificeren wanneer en waarom eten als kunst kwalificeert. </p><p>WAAROM ETEN GESCHIKT IS OM ER KUNST MEE TE MAKEN<br>De belangrijkste eigenschap van eten is het feit dat het alle zintuigen stimuleert, en dat doet het als enige medium in de wereld. Daarover later meer. Een andere belangrijk kenmerk van eten is dat het noodzakelijk is, naar een schilderij hoef je niet elke dag te kijken, maar eten moet je wel iedere dag. Dat maakt eten toegankelijk en het maakt het ook een mogelijkheid tot verheffing. Dat wil zeggen dat het verheffen van iets alledaags naar iets hogers enorme kunstzinnige waarde heeft. Het van een noodzaak een deugd maken, maakt van natuur kunst. Van iets alledaags iets buitengewoons maken viert het leven.</p><p>Het poëtisch aspect van de vergankelijkheid van eten draagt ook bij aan haar geschiktheid als medium om kunst te zijn. Hoeveel werk gaat er in de kunst wel niet over de dood en vergankelijkheid? Alle vanitas stillevens, ‘For the Love of God’ van Damien Hirst, natuurkunstwerken van Robert Smithson, Van Gogh’s ‘Schedel met sigaret’ en zijn zonnebloemen, performances van Abramovic, schilderijen van Gerhard Richter, gebouwen van Matta Clark en ga zo maar door. Dat maakt eten een uitermate geschikt medium om die thema’s te verbeelden. Des te meer omdat de consumptie van het eten tegelijkertijd de vernietiging ervan is.En eten is sensueel, het heeft te maken met erotiek, wat eveneens een veel voorkomende onderwerp is in de kunst. </p><p>DE ESTHETISCHE REACTIE OP ETEN<br>Dat maakt de vraag waarom eten dan niet méér gebruikt wordt in de kunst nog prangender. Laten we daarom kijken naar waarom eten wel of niet kunst is.Allereerst kunnen we stellen dat het kunnen veroorzaken van een esthetische reactie noodzakelijk is voor een kunstwerk. Esthetiek is de leer van schoonheid, het komt van het Griekse woord aisthētikḗ of aisthētikós wat kunst van de waarneming of zintuiglijke waarneming betekend. Wat is dan een esthetische reactie? Je kan een esthetische reactie hebben bij kunst maar ook bij niet door mensen gemaakte objecten en bij door mensen gemaakte objecten die niet esthetisch bedoelt zijn. </p><p>Een esthetische reactie is het beste definiëren door te kijken naar haar reden. Als je een toneelstuk ziet en je het mooi vind omdat het je zintuigen prikkelt is het esthetisch. Als er een bevriende acteur in speelt en je het mooi vind omdat je blij bent dat die vriend er in speelt is het niet esthetisch. Wanneer het geen voordeel geeft aan jou of je omgeving maar mooi is uit zichzelf is er sprake van een esthetische reactie. Dat is alleen niet altijd makkelijk te beoordelen, een boek appelleert niet meteen aan een zintuiglijk gevoel maar je kan het wel degelijk mooi vinden puur omdat het mooi is en zonder dat het voordeel doet aan jou of je omgeving. Dus kan je ook een esthetische reactie hebben op een boek. Daarom kan je zeker ook bij eten een esthetische reactie hebben; een cracker met hüttenkäse kan je lekker vinden door de smaken en texturen en haar combinatie, dan is het esthetisch, maar als je het lekker vind omdat het laag in calorieën en hoog in vezels is, dan is het dat niet.Niet alle reacties die geen direct voordeel hebben zijn overigens esthetisch. De intensiteit van een reactie is namelijk belangrijk. Je kan iets wel aardig vinden, maar iets ook héél erg schitterend. Er is niet een duidelijke grens wanneer een reactie sterk genoeg is om esthetisch te zijn, maar hoe intenser hoe groter de kans dat een reactie esthetisch is.</p>

<p style="font-style:italic;font-size:12px;padding-left:250px;padding-right:250px">"Cuisine is both an art and a science: it is an art when it strives to bring about the realization of the true and the beautiful, called le bon (the good) in the order of culinary ideas. As a science, it respects chemistry, physics and natural history. Its axioms are called aphorisms, its theorems recipes, and its philosophy gastronomy."<br>-Lucien Tendret (1825-1896)</p>
<p>Ook hoef je bij het hebben van een esthetische reactie niet meteen te weten waarom je iets mooi vind. Met andere woorden; je hoeft je reactie niet te analyseren. Bij een boek is het vaak dat je je bewust moet zijn van je eigen gedachtes en de bedoelingen van de schrijver, voordat je een esthetische reactie erop kan hebben. Maar je kan ook op je rug in het gras liggen, in de lucht staren en het mooi vinden zonder te weten waarom.Hoe zijn deze reacties toepasbaar op eten? Je kan dus esthetische reacties hebben op de smaak, geur, gevoel, uiterlijk en geluid van eten. Iets kan lekker voelen door de substantie, lekker ruiken en knapperig klinken zolang die reacties maar non-instrumenteel zijn. De reactie is esthetisch zolang je eten niet lekker vind omdat het hip, voedend, ecologisch of wat dan ook is. Het eten uit noodzaak of vanuit een overtuiging kan daarom geen kunst zijn, het eten is daar een middel en geen doel. Pas als je eet om het eten kan er een esthetische reactie plaats vinden die nodig is bij het ervaren van kunst. De intensiteit is ook hier belangrijk, de reactie van iemand die zijn stoommaaltijd van de Albert Heijn wel oké vind, is niet een esthetische reactie. Maar iemand die er heel erg  geniet van eten, en bewust is van wat hij ervaart heeft wel een esthetische reactie. Daarbij is het niet noodzakelijk ook nog eens te analyseren waarom je het eten nou zo lekker vind.Wat cruciaal is bij dit alles, is dat je eten niet daadwerkelijk hoeft te consumeren om er een esthetische reactie bij te hebben. Vanuit ervaring en herinnering kan je voorstellen hoe een gerecht smaakt.In moeilijke woorden zijn esthetische reacties zijn dus reacties die non-instrumenteel, niet neutraal, met een zekere intensiteit en die eventueel gepaard gaan met een geclaimd objectief oordeel.</p><p>MANIEREN OM KUNST TE BEOORDELEN<br>Toch is niet alles waar je een esthetische reactie op hebt ook meteen kunst. Maar alle kunst is wel esthetisch. Een kunstwerk is per definitie door mensen gemaakt, ook al is het kunstwerk een natuurlijk object dat slechts door mensen in een galerie of museum is geplaatst. Hoe kunnen we dan beoordelen of iets kunst is? Dat kan op twee manieren. De eerste is de classificerende manier. Daarbij kijk je naar hoe een kunstwerk wordt gezien. Als het door de maker bedoelt werd als kunst dan is het meestal kunst. Maar een object kan niet als kunst bedoelt zijn door de maker maar wel zo gezien. Dat is bijvoorbeeld het geval bij kerken, die werden niet gebouwd als kunstwerken maar als huizen van God. Toch zijn veel kerken in de loop der jaren door maatschappijen en culturen wel als zodanig erkend. Het gaat er dus om hoe een object gezien wordt, door zowel de maker als toeschouwer.De tweede manier om te beoordelen of iets kunst is de evaluatieve manier. Daarbij kijk je in hoeverre een kunstwerk aan de term ‘kunst’ voldoet. Je kan weten dat iets bedoelt is als kunst maar alsnog vinden dat het dat label niet verdient. Stel je loopt een galerie binnen en in de hoek staat een brandblusser. Dan kan je er op de classificerende manier naar kijken en afvragen of het als kunstwerk bedoelt is of niet. Wanneer je vervolgens een klein bordje ernaast ontdekt met de naam van het werk en van de kunstenaar kun je er op de evaluatieve manier naar kijken en voor jezelf bepalen of je het kunst vind of niet. Je zou dan kunnen stellen dat je het geen kunst vind ondanks dat het wel door de maker zo bedoelt is. Het is noodzakelijk deze twee manieren te noemen om een antwoord te vinden op de vraag of eten kunst is. Wanneer we het namelijk toepassen op eten, kan gezegd worden dat eten in de classificerende manier kunst kan zijn. Want sommige chefs maken hun eten met de bedoeling dat het gezien wordt als kunst.</p><p style="font-style:italic;font-size:12px;padding-left:250px;padding-right:250px">Food can be expressive and therefore food can be art.<br>-Grant Achatz</p><p>De Engelse filosofe Elisabeth Telfer heeft een boek over eten geschreven. In het hoofdstuk over ‘eten als kunst’ redeneert zij dat eten alleen op de classificerende manier kunst kan zijn, maar niet op de evaluatieve. Zij beweert onder andere dat eten niet complex genoeg is om kunst te zijn. Muziek is volgens haar meer kunst omdat een symfonie veel complexer is dan een maaltijd, en dat daarom eten wel bedoelt kan zijn als kunst maar nooit zo ervaren kan worden omdat het een te simpel medium is. Ik zal later uitleggen waarom ik het daar niet mee eens ben maar eerst moeten we te weten komen wat precies het kunstwerk is van eten. Bij een schilderij of gebouw is dat makkelijk te bepalen, daar is het object zelf. Maar bij een muziekstuk wordt het al lastiger, is het de originele uitvoering, het papier waarop het stuk is geschreven, is het elke uitvoering of een onzichtbaar abstract idee van het stuk? Zelfs als het stuk niet wordt gespeeld en het papier kapot gaat bestaat het nog steeds. </p><p>WAT IS PRECIES DE KUNST IN ETEN<br>Bij eten is dat net zo, is eten het recept, het eerste gerecht of elke uitvoering van het recept? Je kan met etenswaar kunst maken zoals de 19e Eeuwse Franse meester-chef Marie-Antoine Carème, die ook wel de ‘koning der koks en kok der koningen’ werd genoemd. Carème was een kok aan het hof van koningen, vorsten en rijke Parijzenaren. Hij was schrijver van invloedrijke kookboeken en wordt door vele gezien als grondlegger van de Franse keuken. Carème is vooral bekend van zijn enorme spektakelstukken van suiker, marsepein en gebak die hij ‘pièces montées’ noemde. Die hadden de vreemdste vormen, van piramides en tempels tot torens en beroemde ruines. Die pompeuze sculpturen waren alleen niet altijd eetbaar, maar wel zeer geliefd in de tijd van de ‘grande cuisine’.  Bij die ‘pièces montées’ is het makkelijk te bepalen wat het kunstwerk is, het is namelijk het object zelf, net zoals bij beeldhouwkunst en schilderijen. Carème vond overigens dat eten onder architectuur viel.Maar neem een fantastisch recept dat door de Albert Heijn wordt gekocht en daar iets wordt veranderd. Vervolgens maakt de Albert Heijn het duizenden keren en legt ze het in al haar supermarkten, wat is dan het kunstwerk? Is het elke afzonderlijk gerecht, alleen het eerste, of het originele recept?  Wanneer je het vergelijkt met een ets zou je kunnen zeggen dat elke uitvoering opnieuw een kunstwerk is. </p><p>ETEN: AMBACHT OF KUNST<br>Maar zo simpel ligt het niet, om een beter antwoord te krijgen op die vraag is het handig eerst te bedenken of eten een ambacht of een kunst is. Om te beginnen, wat is een ambacht en wat is kunst? Een verschil kan zijn dat een kunstwerk vooral bedoelt is voor contemplatie, en een ambacht vooral voor gebruik. Dit gaat echter niet altijd op. Je zou iets kunnen gebruiken dat bedoelt is voor contemplatie en iets wat bedoelt is voor gebruik kunnen zien als kunst. Er is nog een onderscheid; kunst is een originele creatie terwijl ambacht de uitvoering is van een instructie, het volgen van een conventie of het toepassen van een bepaalde techniek. Dit onderscheid is tussen soorten werk in plaats van producten van werk. Een architect is een kunstenaar, maar een bouwvakker die de regels van de architect uitvoert is dat niet. Soms gaan de twee ook samen, een componist kan de regels van een muziekstuk volgen maar er zijn eigen draai aan geven wat hem zowel ambachtsman als kunstenaar maakt. Ook hier is geen duidelijk onderscheid, iets is niet alleen maar creatief of alleen maar ambachtelijk. Maar de gradatie is belangrijk, iets met meer creativiteit dan ambacht is vaak kunst, iets met meer ambacht dan creativiteit is vaak ambacht.  Die gradatie is natuurlijk aan interpretatie onderhevig. Interpretatie kan overigens ook weer  kunstzinnig zijn, denk aan een acteur in een toneelstuk, die interpreteert het script, maar maakt die interpretatie de acteur een ambachtsman of een kunstenaar?Dus is eten een ambacht of kunst? Het meest eten zal ambacht zijn, dat wil zeggen dat een recept wordt gevolgd, of een techniek wordt uitgeoefend. Pas een chef die iets zelf verzint, nieuwe combinaties maakt en nieuwe recepten bedenkt is kunstenaar. Maar ook mensen die het recept vervolgens creatief interpreteren kunnen gezien worden als kunstenaar. Net als een jazz muzikant een bestaande melodie opnieuw arrangeert. </p><p>ETEN IS LASTIG TE ERVAREN<br>Er is nog een probleem specifiek voor eten. Dat is dat iedereen eten anders ervaart. Door eten te ervaren moet je het eten en daardoor vernietig je het. Niemand kan meer exact proeven wat je zojuist hebt gegeten. Plus dat eten ook nog eens nooit hetzelfde is, al eet je van hetzelfde bord, de happen die je neemt verschillen en niemand kan dus ooit exact hetzelfde eten. Dat maakt eten heel moeilijk objectief te beoordelen. Het is misschien wel vergelijkbaar met een concert, iemand achter in de zaal hoort wellicht minder bas en iemand voor in de zaal meer trompet. Ook al zijn ze bij dezelfde uitvoering aanwezig ze ervaren het allebei totaal anders. De uitvoering is daarom foutief en niet het recept. Wat het ervaren van eten nog weer moeilijker maakt is dat met de destructie van eten de mogelijkheid tot contemplatie afneemt. Je moet een gerecht kapot maken om het te ervaren, als je het eet gaat het stuk. Dat maakt dat je eten maar één keer echt kan ervaren en je niet terug kan gaan naar dat ene moment. De analyse van smaken moet daarom meteen plaats vinden en die korte duur maakt contemplatie lastig.</p><p>Is eten daarom kunst of niet? Als we kijken naar de definitie van kunst in de classificerende manier is het: iets wat bedoelt is, grotendeels of helemaal, voor esthetische overweging. Voor veel gewoon eten is daar geen sprake van, maar heel veel eten is door zijn maker wél bedoelt als kunstwerk. Eten dat bedoelt is om van te genieten en om gewaardeerd te worden. En dat vervolgens ook zo wordt ervaren door de eters. Eten wiens bedoeling het niet slechts is om honger weg te nemen en te voeden kan daarom kunst zijn op de classificerende manier. </p><p>NUT VAN ETEN<br>Het nut van eten neemt een centrale rol in de discussie. Er is een argument dat zegt dat eten geen kunst is omdat het nuttig is. Oscar Wilde zei:”All art is quite useless”.  Zoals we net al hebben gezien wordt iets dat nuttig is vaker een ambacht. Maar van de traditionele kunstvormen, architectuur, schilderkunst, beeldhouwkunst, muziek en poëzie is architectuur ook in basis iets nuttigs. Het feit dat eten nuttig is is daarom geen belemmering om het kunst te laten zijn. </p><p>Het eigenlijke punt is dat als iets een esthetische reactie teweeg brengt je datgene los van alles beschouwt, dus ook van het nut. Een esthetische reactie op iets hebben betekend dat je het in zijn pure vorm beschouwt. Het gaat er om of een kunstwerk het waard is om op die manier te beschouwen, los van het nut. Bij eten kan dat af en toe lastig zijn. Je zou kunnen zeggen dat het ongepast is eten esthetisch te bekijken omdat je dan het doel met het middel door de war haalt. Dus dat eten slecht een doel is, om honger te stillen, en als je dan gaat kijken naar eten op zich, los van het doel, het geen zin meer heeft. Deze hele scriptie is geld daarom ook alleen voor eten in onze Westerse consumptiemaatschappij. Het pleidooi om eten als kunst te zien is natuurlijk totaal niet van toepassing in landen waar armoede heerst en waar hongersnoden zijn. Eten als voeding is natuurlijk noodzakelijk maar de esthetische waarde van eten gaat over reuk, smaak en alle andere zintuiglijke prikkels, los van nut. Wat we esthetisch beoordelen is heel iets anders dan eten als voeding, die twee staan los van elkaar. Je kan immers ook zonder dat je trek hebt eten, alleen omdat het zo lekker is.</p><p style="font-style:italic;font-size:12px;padding-left:250px;padding-right:250px">I wanted to take nouvelle cuisine further, <br>to the point where we were breaking down the essence of taste and sensation,<br> reconfiguring food as a series of really intense hits on the tongue.<br>-Ferran Adria</p><p>COMPLEXITEIT VAN ETEN<br>Een tweede argument om eten niet als kunst te zien is de lichamelijkheid van eten. Om eten tot je te nemen betekend dat je het in je lichaam moet stoppen. Muziek en beeldende kunst hoeven dat niet, die blijven op afstand en je hoeft er lichamelijk niet mee in aanraking te komen om het te kunnen ervaren. Dat maakt eten veel aardser. Muziek en beeldende kunst worden iets hogers, die afstand associeert met iets ontastbaars en geestelijks, in tegenstelling tot de aardse, fysieke eigenschappen van eten.Zoals ik al eerder noemde beweerde de filosofe Elisabeth Telfer dat eten minder complex is dan bijvoorbeeld muziek en dat eten daarom niet als volledige kunst kan worden ervaren. Bij haar gaat het er niet alleen om dat eten proeven aardser, ruwer en rauwer is dan muziek en beeldende kunst, maar dat smaken van eten op zich ruwer zijn dan geluiden en beelden. Ze zegt dat smaken niet complex genoeg zijn om als kunstwerken te kunnen worden gezien. Zijn geluiden en beelden gecompliceerder dan smaken en zijn ze daarom beter te appreciëren als kunstwerken? Kunnen een oog en een oor beter onderscheid maken dan de mond? Dan zouden we moeten kijken of die beperkingen in het eten zelf liggen of in onze mogelijkheid van het ervaren ervan. Zijn wij beter uitgerust om geluid te registreren of is eten gewoon minder complex dan muziek?</p><p>Laten we voor het gemak de vergelijking met muziek aanhouden en ten eerste kijken of eten zelf inderdaad minder complex is dan muziek. Volgens Telfer kunnen smaken geen sequenties zijn met herhalingen, systematiek en reguliere composities. Dat is echter onzin want een kok arrangeert zo hele gerechten en maaltijden, van hartig naar zoet, van vis naar vlees, van licht naar vullend en zo maar door. Een diner is een grote complexe compositie. Ook kan een heel menu zijn samengesteld aan de hand van één ingrediënt. Net zoals een symfonie een melodie als thema kan hebben.Telfer beweert ook dat een muzieknoot complexer is dan een smaak omdat die timbre en toonhoogte heeft. Maar smaak heeft zowel aroma als smaak. Smaak is wat je met je tong waarneemt, de smaken zoet, zout, zuur, bitter en umami.Umami is pas recentelijk erkend, het is een smaak die gevoelig is voor een glutamaat. Dat wil zeggen dat het de smaak van hartig of lekker is. Ve-tsin is bijvoorbeeld een glutamaat , ook zit umami in dingen als bouillonblokjes en maggi, maar ook in Parmezaanse kaas en zeewier. Er wordt nu ook gekeken of onder andere vet en krijt basissmaken kunnen zijn. </p><p>Naast die basissmaken proef je vooral met je neus, dat zijn de aroma’s. Smaak en aroma maken samen op wat je proeft. Dat is ook de reden waarom als iets vies is mensen hun neus dichtknijpen, zo neem je geen aroma’s meer waar.Maar smaak is nog meer, het is ook geluid (of iets knapperig is) gevoel (zacht of hard) en hoe het eruit ziet. Een zwarte aardbei smaakt minder lekker een rode, en een hard krakende chip is krokanter voor je gevoel dan een niet krakende chip. Ook de omgeving waar je iets eet heeft grote invloed op je ervaring van een gerecht. Een saté die je eet aan een klein plastic tafeltje langs de kant van een drukke weg in het midden van Bangkok is tien keer lekkerder dan dezelfde saté in het Van der Valk restaurant in Breukelen.  </p><p style="font-style:italic;font-size:12px;padding-left:250px;padding-right:250px">You think about some of the most memorable meals you've ever had;<br> the food will be good but it will often be <br>about locating a mental memory and taste is inexorably linked<br> to all the other senses and memory,<br> so ultimately it is all about taste.<br>-Heston Blumenthal</p><p>Zo kunnen we concluderen dat eten op zich niet minder complex is dan bijvoorbeeld muziek. Is er dan een beperking in onze ervaring van eten en kunnen we muziek daarom beter waarnemen? Het is waar dat dieren soms beter ontwikkelde zintuigen hebben dan mensen. Zoals kan een havik beter kijken en een hond beter ruiken dan wij. Dieren zouden in theorie eten daarom vollediger waar kunnen nemen. Dat hoeft echter niet te betekenen dat onze smaak voor ons gehoor onder doet. Onze smaak is zowaar nog gecompliceerder omdat als je eet al je zintuigen worden geprikkeld. Muziek ervaar je met alleen gehoor en eten met reuk, zicht, gehoor, smaak en gevoel maar ook de omgeving en persoonlijke herinnering beïnvloeden hoe iets smaakt. Eten is het enige medium ter wereld wat dat doet, niets anders benut al je zintuigen. </p><p style="font-style:italic;font-size:12px;padding-left:250px;padding-right:250px">Development is where my heart is focused <br>because eating is the only thing that we do<br> that involves all the senses. <br>We eat with our eyes and our ears and our noses.<br>-Heston Blumenthal</p><p>Dat maakt eten het totale Gesamtskunstwerk. Die totaalervaring van eten maakt het zo bijzonder en het is misschien wel de belangrijkste eigenschap van eten. Het maakt het nog vreemder dat eten op zich niet als kunst wordt gezien in onze maatschapij. Maar stel dat we wel beperkingen hebben in het onderscheiden van smaken en geuren dan nog kan je je zintuigen trainen, zoals een wijnkenner of een koffieproever dat doen. Die trainen hun smaakvermogen net zoals een musicus met solfège zijn gehoor traint. En zelfs al is de perceptie beperkt dan nog zou het niet veel uitmaken want met hele simpele vormen en vlakken kan ook sterke kunst worden gemaakt, zoals Mondriaan dat bijvoorbeeld deed. Je zou ook nog kunnen stellen dat onze perceptie van eten verkeerd is omdat je na het eten van iets heel bitters je dit nog een tijd proeft, waardoor je het eten wat je daarna proeft verkeerd ervaart. Hetzelfde bij iets heel pittigs of vettigs. Met muziek is dat echter hetzelfde want wanneer je een hele schelle harde piep hoort zijn je oren nog aan het ringen, of het blijven zien van een felle lamp nadat je er in hebt gekeken. Goede koks zijn zich daar overigens van bewust en serveren daarom misschien een scroppino na een hoofdgerecht als een palate cleanser.</p><p>Geheugen zou ook nog een rol kunnen spelen in ons onvermogen eten volledig te ervaren. Muziek is inderdaad beter voor de geest te halen dan smaak. Probeer maar eens nu in je mond te proeven hoe kabeljauw smaakt. Dat gaat lastiger dan het Wilhelmus in je hoofd te horen. Dat neemt niet weg dat smaken en geuren wel goed worden onthouden. Wanneer ik de kelder van mijn ouders ruik word ik meteen terug in de tijd geschoten en voel ik me weer 5 jaar oud. Hetzelfde geld voor eten, een smaak die je lang geleden op een vakantie hebt geproefd en je totaal vergeten was kan, wanneer je het opnieuw proeft, je meteen weer naar die vakantie toe transporteren. Smaken worden wat dat betreft beter onthouden dan andere zintuiglijke waarnemingen. Niets anders heeft zo’n sterke link met het geheugen als smaak en geur. </p><p>Je zou kunnen zeggen dat de universaliteit van eten het lastig maakt er een kunstvorm van te maken, omdat er een bepaalde cultivatie voor noodzakelijk is. Het bekijken van eten vanuit een cultureel bepaald referentiepunt zou nodig zijn om er belang aan te kunnen geven als kunstwerk. Dat geld voor eten als voeding maar eten als kunst kan ook zeker een specifieke culturele invalshoek hebben. Eten is zelfs toegankelijker dan een meer elitaire beeldhouwkunst, iedereen doet het dus is het makkelijker te begrijpen. Etenskunst als volkskunst.</p><p>INTELLECTUELE KANT VAN ETEN<br>Tot nu toe hebben we gekeken naar wat een kan doen met je gevoel. Maar kunst is meer dan dat. Kunst kan je ook intellectueel bevredigen. De vraag is of eten dat ook kan. Zou je eten niet alleen gevoelsmatig kunnen waarderen maar ook intellectueel? Dat eten naast een gevoel ook en idee of betekenis met zich mee brengt.</p><p style="font-style:italic;font-size:12px;padding-left:250px;padding-right:250px">I cook more theoretically than I do practically. <br>My job is creative, and in the kitchen, <br>the biggest part of my creativity is theoretical.<br>-Ferran Adria</p><p>Veel kunstvormen zijn representatief. Schilderijen of boeken verbeelden de werkelijkheid en laten die in een ander daglicht zien om de kijker op nieuwe ideeën te brengen. Je zou je kunnen afvragen of eten dat zou kunnen. Het lijkt op het eerste gezicht lastig om eten iets anders te laten representeren dan zichzelf. Een worst is een worst en een augurk een augurk. Toch zijn er tal van voorbeelden te noemen van eten dat iets anders representeert. Niet alleen eten dat zichzelf voordoet als een ander etenswaar zoals een marsepeinen aardappel. Maar Heston Blumenthal, chef van restaurant ‘The Fat Duck’ nabij Londen maakte ooit eens een gedekte tafel waar je alles van kon opeten. Van het bestek tot de kaarsen en de servetten. Ook zijn er bruidstaarten te bestellen in elke vorm die je wilt. Maar het grootste tegenargument is dat kunst helemaal niet representatief hoeft te zijn. Schilderijen van Rothko of Pollock verbeelden ook niets. Abstracte schilderkunst is bij uitstek niet representatief maar wel zeker hogere kunst. Eten in een abstracte vorm zou daarom zeker ook kunst kunnen zijn. </p><p>Zelfs als eten niet abstract is kan het kunst zijn. Muziek is namelijk ook niet representatief maar wel degelijk hogere kunst. Het schept een eigen wereld van indrukken. Eten doet dat net zo goed, wanneer je eet krijg je ook allerlei indrukken en ervaringen. Muziek doet dat met geluid en eten met smaak en ervaringen. Het is de vraag alleen of eten wel emotie kan overbrengen. Muziek is daar uitermate geschikt voor, het is bij uitstek het medium dat je kan ontroeren en de emotie van de artiest kan laten voelen. De vraag is of eten dat ook kan, en of dat nodig is om het kunst te laten zijn. Wanneer een grote robuuste man voor de vrouw kookt waar hij verliefd op is en hij maakt heel elegant en verfijnd gerecht voor haar dan drukt dat echt wel emotie uit. Het feit dat je voor iemand kookt is al emotie uiten, en koken is iets wat je voor andere doet. In de daad van koken, door moeite te doen en passie er voor te tonen geef je al emotie. Daarbij, hoe vaak zie je niet kandidaten die afvallen bij kookwedstrijden als Masterchef in huilen uitbarsten als ze worden weg gestuurd, eten gaat hun aan het hart. Ze willen hun best doen en laten zien wie ze zijn en hoe wat ze voor eten voelen op een bord. Koks brengen hun gevoelens voor eten elke keer naar buiten als ze een gerecht maken. Eten is emotie en dat is zeker terug te proeven in een gerecht. Het verschil is dat muziek op zich blij of verdrietig kan zijn en bij eten alleen de intentie of het motief dat is. Maar is het niet mogelijk een zielige soep te maken? Of een vrolijke salade? Toch kan eten ons wel degelijk in vervoering brengen, daar hoeft het niet een intrinsieke emotie voor te hebben. Een gebouw kan je ook in vervoering brengen zonder dat het de bedoeling van dat gebouw is. Die vervoering geeft eten betekenis en gewichtigheid. Twee jaar geleden heb ik, na twee jaar gespaard te hebben, gegeten in restaurant ‘The Fat Duck’ in Londen, van de al eerder genoemde Heston Blumenthal. Ik heb nog nooit zoiets meegemaakt en het overtrof elke ervaring die ik ooit van kunst heb gehad. Wat ik daarmee wil zeggen is dat eten, in ieder geval mij, enorm kan ontroeren, misschien nog wel meer dan andere kunst. Maar ja ik schrijf mijn scriptie er dan ook over.</p></p></p>
</div>
</div>

<div style="padding-bottom:100px;"><a name='five' />
<h1 style= "color:white">CONCLUSIE</h1>
<div style="padding-left:200px;">
<p style= "color:white">DDAARNA VOLGT DE CONCLUSIE, EEN KORTE SAMENVATTING EN DE BOODSCHAP DAT JE GEEN ONTZAG VOOR ETEN MOET HEBBEN. JE MOET HET ZIEN ALS EEN WAARDEVOL MEDIUM MAAR OOK GEWOON VAN EEN 2 DAGEN OUDE PIZZA UIT DE IJSKAST KUNNEN GENIETEN. </p>
</div>
</div>


<div style="padding-bottom:100px;"><a name='eight'/>
<h1>Abstract</h1>
<div style="padding-left:200px";><p>If you don’t eat you die. However food has been more than just a necessity in almost every culture throughout history. Nowadays food is even more omnipresent in our society, it has become hip and trendy. Food has become a lifestyle; it’s core purpose as fuel has become detached from its cultural significance.<br>With this change of perception it’s essential to reevaluate the medium. Does the meaning of food change when utility is no longer present? Will food become art when it loses its purpose as nourishment? Is food already art? Is it at all possible to give meaning to it? Or is it just a purely empirical, sensory stimulus without meaning?<br> I’m fascinated by these questions and the medium of food. It’s the only medium that stimulates all the senses as well as memory, making it perfect, in my eyes, to be used as an art form. But food is not being perceived as modern art, there is no food museum.My investigation involves looking at taste and how we perceive it, what historical examples there are, the aesthetics of food and what makes something qualify as art. <br>In the end I will explain why food isn’t being seen as an art form, and prove why it should, and by doing so reevaluating food’s cultural significance.</p>
</div>
</div>

<div style="padding-bottom:100px;font-size:10px"><a name='nine'/>
<h1>Bronnen</h1>
<p>Freeland, C. (2001). But is it art?. Oxford: Oxford University Press.</p><p>Tefler, E. (1996). Food for Thought: Philosophy and Food. London/New York: Routledge</p><p>Strong J. (2011) Educated Tastes: Food, Drink, and Connoisseur Culture. Lincoln: University of Nebraska Press.</p><p>Toussaint-Samat, M. (2009). A History of Food. Chichester, West Sussex, U. K.: Wiley-Blackwell</p><p>Blumenthal, H., & Moore, A. (2011). Heston Blumenthal at home. London: Bloomsbury</p><p>http://pitjournal.unc.edu/article/architect-and-epicure</p><p>http://www.brainyquote.com/quotes/quotes/g/georgebern109543.html</p></p>
</div>



<a name='ten'/>
<h1 style="color:white">Foto's</h1>
<div style="padding-bottom:100px;padding-left:300px;font-size:15px;color:white"><p>Ik heb wel visueel onderzoek gedaan en beelden verzameld, maar het koste me teveel tijd om het nu op orde in de html te zetten. Ik wilde ook niet dat het een chaos. </p>
</div>






<div class="totop">
  <a href="#one">Back to top</a>
</div>


</div>
</body>